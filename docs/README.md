# Helium

> :it: Benvenuto/a nella documentazione ufficiale di Helium!

Helium è una piattaforma di gestione decentralizzata di file che permette di caricare e scaricare file e documenti su IPFS (InterPlanetary File System), condividerli con altri utenti della piattaforma e certificarli sulla blockchain di Ethereum.

Certificare un file significa salvare il codice univoco (hash) , rappresentativo del file caricato su IPFS, sulla Blockchain di Ethereum tramite smart contract.

Helium offre un’interfaccia grafica semplice ed intuitiva permettendo di interagire con la tecnologia blockchain in modo facile anche per utenti meno esperti.

Helium può essere utilizzato da singoli utenti ed aziende per una gestione decentralizzata dei file e documenti sostituendo e/o integrando i classici strumenti di storage e gestione centralizzata di file.

Helium in versione beta prevede una sola tipologia di account (FREE).
Con il passaggio alla versione 1.0 verrà rilasciato l’abbonamento di tipo PRO (abbonamento mensile in Euro). L’account PRO permette agli utenti di non dover pagare i costi di commissione (in cryptomonete) che la rete Ethereum richiede per funzionare. Ciò è possibile grazie all’utilizzo delle meta-transazioni.

Helium è attualmente in versione Beta e funziona sul testnet Rinkeby di Ethereum.